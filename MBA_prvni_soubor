Karla Gotta (79) nemile překvapily zprávy, které se v úterý šířily na sociálních sítích. Podle nich zpěvák zemřel. Na svém facebookovém profilu oznámil, že se má dobře.
„Rád bych se podíval do tváře té osobě, která mě dnes pohřbila zaživa. Snad se u toho aspoň dobře pobavila. Pro ty, kteří se o mě bojí, vzkazuji: fajn se mám,“ napsal Karel Gott v příspěvku.

Že nejde o pravdivou zprávu, potvrdila iDNES.cz i zpěvákova mluvčí Aneta Stolzová. „Je to holý nesmysl. Pan Gott je v pořádku,“ napsala v SMS zprávě.

Dvě hodiny po zveřejnění první zprávy nahrál Gott na Facebook svou fotografii, kterou doplnil textem: Milí příznivci, abych vás uklidnil, sdílím s vámi i aktuální foto od Lenky Hatašové.

