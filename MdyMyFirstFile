Plzeň, která v neděli podlehla Slavii 1:3, si bodovým ziskem zajistí druhou příčku, Sparta by v takovém případě skončila definitivně třetí.

ONLINE: Viktoria Plzeň - Sparta Praha
Utkání sledujeme minutu po minutě.

Nicméně: letenský klub ztrácí na Plzeň osm bodů a stále svého soupeře může v tabulce přeskočit, musel by vyhrát všechny zbývající duely a Viktoria všechny prohrát. Kdyby měly oba celky stejně bodů, pomůže Plzni lepší bodový zisk ze základní části.

Sparťanský trenér Horňák sice už má k dispozici Kangu, který minule absentoval kvůli klubovému trestu, ale nechal ho jen na lavičce náhradníků.

Do sestavy nasadil mladého stopera Plechatého, který hrál naposled 2. března. Od začátku hraje překvapivě i Chipciu, který ve Spartě bude už jen týden, protože mu vyprší hostování z Anderlechtu.

Vedle dlouhodobě zraněných Dočkala, Panáka, Ben Chaima, Plavšiče, Pulkraba a Kadlece a chybí i Drchal. Šestnáctiletý Hložek se tak ze zálohy posune na hrot a jeho místo na křídle zaujme právě Chipciu.

Pokud domácí proti Spartě zaváhají, večer může s předstihem jásat Slavia, která potřebuje lepší výsledek než druhé mužstvo tabulky (výhru v případě plzeňské remízy, bod v případě plzeňské porážky).

Zdroj: https://www.idnes.cz/fotbal/prvni-liga/fortuna-liga-skupina-o-titul-3-kolo-viktoria-plzen-sparta-praha.A190515_143516_fotbal_vp2